ทำน้ำมะนาวขายอาชีพเสริมขายเครื่องดื่ม
การเลือกทานอาหารหรือเครื่องดื่มที่มีส่วนประกอบจากพืชผักสมุนไพรเป็นวิธีดูแลสุขภาพอย่างหนึ่ง อาชีพเสริมประเภทขายเครื่องดื่มจึงต้องมีเมนูเครื่องดื่มจากพืชสมุนไพรไว้ให้ลูกค้าได้เลือกดื่ม น้ำมะนาวเป็นเครื่องดื่มอีกชนิดหนึ่งที่ได้รับความนิยมเพราะมีประโยชน์ต่อสุขภาพ
 
และยังเป็นพืชสมุนไพรใกล้ตัวที่ต้องมีไว้คู่ครัวเพื่อใช้ประกอบอาหารได้หลากหลายเมนูอาชีพเสริมที่ผู้เขียนนำมาแนะนำในวันนี้จึงเป็นสูตรการทำน้ำมะนาวเครื่องดื่มเพื่อสุขภาพแต่ก่อนที่จะมาทราบขั้นตอนและวิธีทำเรามาเรียนรู้สรรพคุณของน้ำมะนาวกันก่อนค่ะว่ามีประโยชน์ต่อสุขภาพอย่างไรบ้าง

สูตรน้ำมะนาววิธีทำน้ำมะนาว

น้ำมะนาว เป็นน้ำผลไม้หรือน้ำสมุนไพรอย่างหนึ่ง เนื่องจากมะนาวมีสรรพคุณทางยาช่วยขับเสมหะ แก้อาการระคายเคืองในลำคอ แก้ไอ ช่วยแก้อาการปวดศีรษะ แก้อาเจียน เมาเหล้า ขจัดคราบบุหรี่ บำรุงสายตา บำรุงผิว และยังมีฤทธิ์ในการกัดสามารถนำไปล้างทำความสะอาดเครื่องประดับต่างๆได้อีกด้วย สำหรับการทำน้ำมะนาวมีหลายสูตร เช่น โซดามะนาว หรือน้ำมะนาวผสมน้ำผึ้ง ส่วนสูตรที่นำมาฝากในวันนี้เป็นเมนูน้ำมะนาวที่นิยมทำเป็นเครื่องดื่มขายเป็นอาชีพเสริมทั่วไป เรามาดูรายละเอียดและวิธีทำกันเลยค่ะ
สูตรและวิธีทำน้ำมะนาว
ส่วนผสม
มะนาวแป้น 1 ผล
น้ำตาลทราย 3 ช้อนโต๊ะ
น้ำสะอาดต้มสุก ? ถ้วย
เกลือป่น ? ช้อนชา
น้ำแข็งยูนิค

วิธีทำน้ำมะนาว
1.ล้างมะนาวให้สะอาดพักไว้ให้ผิวแห้ง จากนั้นนำมาคั้น
2.ละลายน้ำตาลทรายในน้ำต้มสุกเมื่อน้ำตาลละลายเติมน้ำมะนาวและเกลือป่น ชิมรสตามชอบ
3.ตักน้ำแข็งยูนิคใส่แก้วเติมน้ำมะนาวที่ได้ดื่มเย็นๆชุ่มคอ หรือบางคนอาจดื่มน้ำมะนาวอุ่นๆโดยไม่ใส่น้ำแข็ง

วิธีทำน้ำมะนาว สูตรน้ำมะนาว
มะนาว
เคล็ดลับความอร่อย
1.หากต้องการทำน้ำมะนาวขายเป็นอาชีพอิสระคู่กับเครื่องดื่มประเภทอื่นๆแนะนำให้ใช้มะนาวแป้น ซึ่งปัจจุบันชั่งขายเป็นกิโลน้ำมากและยังราคาถูก
2.หากทำขายควรคั้นน้ำมะนาวสดๆ ไม่ควรคั้นน้ำมะนาวเก็บไว้
3.ควรทำน้ำเชื่อมแบบเจือจางไว้แทนการใช้น้ำตาลทราย ทำให้สะดวกและรวดเร็วในการชงน้ำมะนาว
สูตรและวิธีทำน้ำมะนาวไม่ยุ่งยากค่ะ แต่การทำขายเป็นอาชีพเสริมคู่กับเครื่องดื่มประเภทอื่นๆ หากทราบเคล็ดลับและเกร็ดความรู้เล็กๆน้อยๆก็จะทำให้เกิดประโยชน์ทั้งต่อตัวเราและลูกค้าค่ะ